Retrospektiivitekniikat ovat keinoja, joilla tiimin sprintin aikaista suoritusta ja siihen vaikuttavia olosuhteita voidaan tarkastella kollektiivisesti, korostaen tarvetta joko muuttaa tai olla muuttamatta tiettyjä aspekteja työssä. Yhtenä esimerkkinä näistä tekniikoista voidaan pitää “Start, Stop, Continue, More of, Less of Wheel”, jossa kartoitetaan, mitä tiimin pitäisi alkaa tehdä, mitä ei olla vielä tehty, mitä pitäisi lopettaa tekemästä, mikä on tiellä, mitä halutaan jatkaa, ja mitä pitäisi tehdä enemmän tai vähemmän. Toinen retrospektiivitekniikka on “Glad, Sad, Mad”, jossa osallistujat listaavat sprintin aikana havaittuja ongelmia, muutoksia tai edistysaskeleita, jotka luokitellaan sitten vaikutukseltaan “iloisiksi, surullisiksi tai hulluiksi.” Molempia edellä mainittuja restrospektiivitekniikoita yhdistää se, että molempien lopussa on tarkoitus keskustella tai kommentoida tärkeimpiä esiin nousseita seikkoja, minkä seurauksena ryhmä saa paremman käsityksen jaetuista haasteista tai onnistumisista, ja pystyy tekemään mahdollisia korjausliikkeitä työskentelytavoissaan jatkoa ajatellen. 
